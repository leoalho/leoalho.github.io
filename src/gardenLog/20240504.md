Kävin ostaa lisää multaa, kaksi humalaköynnöstä sekä salaatin siemeniä. viimevuodesta oppineena en kylvä kaikkea salaattia kerralla, vaan portaittain, muutoin käy niin, että meillä on joka toinen viikko kauhea määrä salaattia ja sitten taas odotellaan. Yritin löytää sopivan varjoisaa paikkaa wasabille. Wasabi väsähti melkein heti auringossa. Basilikakin oli nuutuneen oloinen. On niin monta muuttujaa, että mahdotonta sanoa mistä se johtuu (siirsin huonosti viemäröityyn parvekeruukkuun, yö oli kylmä). Siirsin basilikat omiin ruukkuihin, ja siirsin ne iltapäiväksi aurinkoon ja yöksi sisälle. Tämä toi basilikaan heti lisää energiaa. Illalla kylvin kvinoaa, okraa, härkäpapua, sekä kirsikkatomaatteja.
